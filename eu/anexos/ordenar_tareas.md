## Lanak ordenatu

Politika berdinean dauden lan guztiak bata bestearen ondoren exekutatzen dira. Lanen batek exekutatzen denbora asko behar badu atzetik daudenen exekuzioa nabarmen atzeratzea posible da. Hau gertatzeko bi kasu detektatu dira:
- Hasierako kopia egitean informazio asko transmititu behar bada.
- Lan batek fitxategi asko badauzka (probetan 302000 fitxategi).

Lehenengo kasua ez da kezkagarria puntuala delako. Bigarren kasuan berriz, rsync-ek direktorio zuhaitz handi bat osorik irakurri behar du bai bezeroan eta baita zerbitzarian ere, eta horrek denbora eraman dezake. Gauza bera gertatzen da berriz ere behe mailako errotazioek eskatzen duten "cp -al" eragiketekin. Gero berriz ere disko erabilera kalkulatzeko orduan.

Kasu hauetan, agian lan batzuek besteek baino lehenago exekutatzea interesatzen zaigu, eta horretarako ***lanei lehentasunak esleitzeko*** aukera jarri da, Menuaren ***Bezeroak â†’ Lanak ordenatu*** sarreraren bitartez.

Lehentasunak esleitzeko lan guztiak zerrenda batean erakutsiko dira eta zerrenda hori ordenatzeko aukera dago. Zerrendan duten ordenean egingo dira segurtasun kopiak.
