Aurrez aipatu bezala, ElkarBackup rsnyc eta batez ere rsnapshot tresna libreetan oinarritzen den aplikazioa da, eta gure aplikazioak erabiliko duen logika hein handi batean rsnapshot-ek erabiltzen duen berdina denez, merezi du hau pixkat bada ere azaltzea.

Rsnapshot tresnak bere oinarrian kontzeptu hauek erabiltzen ditu:

- Kopiatu behar diren datuen jatorria: Hau da, nondik kopiatu behar ditu datuak ?

- Maiztasuna: Zenbatero kopiatu behar ditu? Egunean zehar guk esandako orduetan, eguneroko kopia guk zehaztutako asteko egunetan, hileroko kopiak guk zehaztutako hileko egunean ....

- Erretentzioa: Maiztasun bakoitzeko zenbat kopia mantendu behar ditu ? Hau da, agian egunean zehar egindako 4 kopia mantentzea nahiko da, baina hilekoak agian bi urtez mantendu nahiko genituzke.

Ondoren azalduko ditugun puntuak asko lagunduko digute logika hau ulertzen.
